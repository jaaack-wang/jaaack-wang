---
layout: post
title: "岳麓书院祭孔大典祭文"
approx_date: "2017-15"
tags: [文言文]
---



惟此丙申仲秋，适先师孔子二千五百六十七年华诞，乃荐文以颂：



横云湘水，秋波澹澹。纳于大麓，藏之名山。

天君师亲，一仍旧贯。孔圣大祭，黎庶仰瞻。



想其为人，止于至善。生逢时败，礼崩乐乱。

恶紫夺朱，恒无义战。游说列国，屡遭厄难。

举世滔滔，仁者不安。沛然就下，独挽狂澜。

前修巍巍，日月难攀！



民胞物与，为教循然。弟子三千，浴春杏坛。

高明中庸，竭其两端。微言大义，有目皆叹。

先贤余泽，永岁不斩！



当今世界，腾跃发展。物欲横流，无地可逭。

精神匮乏，世事荒诞。幸赖国学，人文日返。

钻之攻之，以共其产！



岳麓书院，楚材之冠。慎终追远，文脉承传。

后世可畏，腰蕙佩兰。齐颂经典，嘉古若甘。

振衰起敝，愿祖心宽！



伏惟尚飨！
